---
layout: course
title: Programmering och Problemlösning med Python
code: dv1531
credits: 7.5
state: done
permalink: /courses/dv1531/
---

[Kursplan](/files/courseplan/dv1531.pdf)

Utdrag ur kursplanen:
---

Syfte
===
Kursen lär ut strukturerad programmering och
problemlösning med programmerinsspråket
Python.
Detta är en grundkurs i programmering vilket
innebär att vi startar med att skapa rutiner för
problemlösning och felsökning via enkla
grundkonstruktioner i Python. Vi bygger en
utvecklingsmiljö som hjälper oss med utveckling
och felsökning. Efterhand bygger vi mer och mer
avancerade konstruktioner i Python, men
fortfarande på en rimlig nivå som passar en
nybörjare i programmering.
Programmeringsspråket Python är ett högnivåspråk
med stöd för olika programmeringsparadigmer som
objektorientering och funktionell programmering.
Du använder Python för att bekanta dig med dessa
olika sätt att skriva sin kod. Du använder också
Pythons inbyggda standardbibliotek med bland
annat filhantering, datastrukturer, kopplingar till
databaser tillsammans med tekniker för att bygga
grafiska användargränssnitt och för att skapa
webbsidor i Python.
Via litteraturstudier och praktiska övningar får du
möjlighet att via programmeringsspråket Python,
lära dig grunderna i strukturerad programmering
och problemlösning. I slutet av kursen får du visa
dina färdigheter i ett praktiskt
programmeringsprojekt.

Innehåll
===
Kursen innehåller:

- Allmän problemslösning och strukturerad
programmering.

- Grundläggande programmering i Python med
variabler, loopar, funktioner, argument.

- Felsökning, felkoder och tekniker att debugga sitt
program.

- Översikt av Pythons standardbibliotek och
användande av datastrukturer och algoritmer,
filhantering, koppling till databaser, grafiska
gränssnitt och skapande av webbsidor.

- Utvecklingsmiljö och verktyg för
programvaruutveckling med Python samt publicera
kod på en driftserver och visa resultat via
webbsidor.


Kursmål
===
Efter genomförd kurs skall studenten:

- påvisa grundläggande kunskaper i problemlösning
med strukturerad programmering i Python genom
att skriftligen beskriva och sammanfatta
erfarenheter och observationer från övningar och
projekt.

- påvisa grundläggande kunskaper i att lösa
definierade problem via programmering i Python.

- utifrån en specifikation kunna utveckla en lösning i
Python samt dokumentera och via text kunna
presentera denna lösning.
- ha god praktisk förmåga att hantera de verktyg
och utvecklingsmiljöer som används vid utveckling
och felsökningar med Python.
