---
layout: course
title: Databaser och objektorienterad programmering i PHP
code: dv1485
credits: 7.5
state: done
school: BTH
permalink: /courses/dv1485/
---

[Mitt slutprojekt i kursen](/project/dv1485)

[Kursplan](/files/courseplan/dv1485.pdf)

Utdrag ur kursplanen:
---

Syfte
===
Kursen syftar till kunskap om objektorienterade
programmeringstekniker i PHP med fokus på
webbprogrammering och webbutveckling av
webbapplikationer och webbplatser.
Vid utveckling av professionella webbapplikationer
kraävs en god förståelse för programmering och
databaskopplingar på server-sidan. Denna kurs ger
en bra förståelse för användning av objektorienterad
PHP tillsammans med SQL (och HTML och CSS).

Innehåll
===
Grundläggande programmering i PHP gås igenom
och därefter fokuseras på de objektorienterade
konstruktionerna. Som databas används PHP Data
Objects används för att koppla PHP mot databasen.
Skriptspråket PHP och databaser med SQL är
grundtekniker för att tillsammans med HTML och
CSS bygga databasdrivna webbapplikationer.
Kursen är praktiskt upplagd och via övningar byggs
webbapplikationer med objektorienterad PHP. Mot
slutet genomförs ett projekt där de olika övningarna
formar en mer avancerad helhet i form av en
webbapplikation. All programmering sker i en
webbaserad miljö med en Unix-baserad webbserver
(Apache), webbutveckling med HTML5 och CSS3
samt en databasserver (SQL och MySQL).

Kursen omfattar följande moment:

- PHP-programmering i webbmiljö, syntax,
semantik, koppling mot databaser,
funktionsorienterad programmering,
datastrukturer, algoritmer och inbyggda funktioner.
- Objektorienterad PHP-programmering med
språkkonstruktioner och begrepp. Objektorientering
som sätt att strukturera och återanvända kod. Enkla
designmönster.
- SQL och databasen MySQL tillsammans med PHP
Data Objects.
- Webbapplikationer, utveckling av
webbapplikationer där tekniker såsom webbserver
(Apache), PHP, HTML, CSS, och SQL integreras.
- Användning av verktyg och tekniker som lämpar
sig för utveckling av webbapplikationer, tex
UNIX/Linux, installation på extern webbserver, ssh,
ftp/sftp, databasklienter såsom PHPMyAdmin,
MySQL Workbench och kommandoklienter.

Kursmål
===
Efter genomförd kurs skall studenten:
- kunna redogöra för utveckling med
objektorienterad PHP-programmering och
databaser i webbmiljö, genom att skriftligen
beskriva och sammanfatta erfarenheter och
observationer från övningar och projekt.

- kunna tillämpa de objektorienterade
programmeringsparadigmen genom praktiska
övningar och projekt.

- självständigt, utefter en specifikation, kunna
utveckla och driftsätta en webbapplikation där
objektorienterad PHP-programmering och
databaser har en central roll.

- kunna hantera de verktyg och miljöer som
används vid utveckling av databasdrivna
webbapplikationer.
